¹rs

Igitur acta nostra principium sumpserunt a confessione
privilegiorum quae Tibi in persona Beati Petri contulit
Deus, et quae Concilium Oecumenicum Vaticanum tam
fauste a Te incoeptum tam infeliciter interruptum definivit.
Decreta sacrosanctae illius Synodi toto corde amplexi su·
mus, praesertim autem infallibilitatem Romani Pontifieis
ex cathedra docentis ore consono ct pleno corde professi
sumus. Ut fideliter a clero et christiano populo-curis
nostris commisso teneantur quae definita fuerunt ab
Ecclesia “ quae est columna et firmamentum veritatis ’⁹ iu'
illo Concilio sub Te coadunato pro viribus et indesinenter
efficere conabimur.

Caeterum plenariae hujus Synodi munus etiam existi·
mamus, novas Beatitudinis Tuae grates exhibere propter
definitionem dogmatis catholici de immaculato Virginis
Mariae Conceptu: quatenus post ultimum Concilium
Plenarium in ista regione celebratum exiit supremum et
infallibile Sanctitatis 'luae decretum, plaudente toto orbe
catholico. Nos vero qui talem ac tantam sub istc Imma-
culatae Conceptionis titulo gaudemus Hiberniam nostram
habere Patronem, Tibi, Beatissimo Pater, specialiter de-
vincimur, qui novissimum illud gloriae sertum Deiparae
texuisti.

Decreta istius nostrae Synodi fidem tuendam, disciplinam
stabiliendam, pietatem ac charitatem fovendam respiciunt,
necnon Catholicam Universitatem quam Beatitudo Tua
iteratis vicibus nobis tantopere commendavit.

Antequam haec decreta in lucem veniant et vim suam
assequantur opus est ut Sanctitas Tua ea dignetur vel ap·
probare, vel si opus fuerit, mutare et reformare. Quaprop-
ter acta Concilii istius nostri plenarii ad Sanctam Sedem
Apostolicam cum filiali obedientia transmittimus, supplici· η
ter postulantes ut ea vel confirmata vel emendata ad nos
dignetur remittere.

 

