117
XXIV.

DE MONIALIBUS.

232. Uberrimas imprimis gratias agendas censemus esse
Deo, qui Ecclesiam in hac regione plurimis monasteriis, ad
varias religiosarum seminarum familias spectantibus, ditare
dignatusest. Ab hujusmodi piissimis feminis pauperes
nostri sublevantur, puellae non solum in litteris sed, quod
longe majoris est momenti, in fide et omnibus virtutibus
erudiuntur: aegroti in corpore et spiritu juvantur: mori-
bundi in spem beatae vitae eriguntur et consolatione
replentur. Eximios vero hosce fructus in Ecclesiam et ·
Societatem, pro magna parte, ex Constitutionibus et Re·
gulis praedictarum familiarum accurate observatis dimanare
persuasum habemus. Vehementer itaque optamus, ut ipsa
monasteria numero concrescant, et iisdem ab Episcopis
omnia praesidia sedulo subministrentur, quorum ope
dicatae Deo virgines in instituti cujusque primitivo vigore
perpetuo perseverent, servatis monasteriorum exemptorum,
si quae sint, legitimis privilegiis

233. Magnopere propterea desideramus, ut quisque
Episcopus per se, vel saltem per discretum aliquem sacer-
dotem ad id specialiter deputandum visitationem omnium
sibi subditarum monialium quotannis accurate peragat.
Nemini tamen liceat constitutiones et regulas quaea
Sede Apostolica approbatae sunt, ullatenus immutare.

234. Diligenter inquirat Episcopus an memoratae consti·
tutiones et regulae rite ac adamussim, tum in littera tum
in spiritu, sint in quolibet conventu aut monasterio obser-
vatae: unde caveri possit, ne ulla relaxatio sensim sine
sensu irrepat.

235. Nunquam exeant Moniales e septis monasterii nisi
juxta praescriptum regulae aut er causa gravi cum licentia

Episcopi.

 

